#### Points: 10/10

# První domácí úloha z předmětu IAL (Algoritmy) VUT FIT, Brno

V první domácí úloze, na Vás čekají následující tři příklady:

1. C202: implementace zásobníku znaků v dynamickém poli (až **2 body**),
2. C204: převod výrazů z infixové do postfixové notace a jejich vyhodnocení (až **4 body**),
3. C206: implementace dvousměrně vázaného lineárního seznamu (až **4 body**).


Vaším úkolem je doplnit těla funkcí v souborech _c202.c_, _c204.c_ a _c206.c_ a tyto tři soubory následně odevzdat prostřednictvím STUDISu (nezabalené a v kódování v UTF-8).

Správnost Vašich implementací si můžete částečně ověřit pomocí základních testovacích aplikací (např. _c202-test.c_), pro jejichž překlad máte předpřipraveny i soubory Makefile (_make all_, _make clean_, _make run_). Pozn.: do hlaviček funkcí ani do předpřipravených hlavičkových souborů, prosím, nezasahujte!

Jestliže Vaše implementace daného příkladu generuje správné výsledky pro základní testovací aplikaci, při překladu a spuštění na serveru _eva.fit.vutbr.cz_ (správné výsledky, které najdete např. v souboru _c202-test.out_, jež můžete s výstupy vaší aktuální implementace snadno porovnat spuštěním make run), získáváte za příklad **1 bod**. Jestliže Vaše implementace vyhoví i pokročilým testům (ty v zadání domácí úlohy nenajdete), získáváte za příklad i zbývající body (tedy **1 bod** za příklad **C202** a **3 body** za příklad **C204** a **C206**).

Doporučuji Vám proto, abyste si zkusili základní testovací aplikaci rozšířit a odhalit tak co nejvíce chyb ve své implementaci ještě před samotným hodnocením. Případnou upravenou testovací aplikaci ale do STUDISu neodevzdávejte.

Pokud se dostanete do časové tísně, nesnažte se řešit všechny příklady najednou v naději, že za částečné řešení něco dostanete. V takovém případě je výhodnější dokončit alespoň jeden či dva příklady pořádně. Hodnocení je striktní a sebemenší počet chyb vede ke ztrátě značného množství bodů.

#### Důležitá upozornění!

Domácí úlohy budou překládány, spouštěny a hodnoceny automatickými skripty na serveru _eva.fit.vutbr.cz_. **Nedodržení zadání** (např. zásahy do kostry programu) **bude mít za následek ztrátu všech bodů za domácí úlohu!** Bodovou ztrátou budou dále postiženy projekty **bez vhodných komentářů**. Termín konzultací/případných reklamací hodnocení bude zveřejněn v hodnotícím emailu.

**Stejně tak budou 0 body hodnoceny příklady nepřeložitelné a ty, které se nekonečně zacyklí** - příklad se se zlou potáže (přesněji řečeno s kill -9), pokud bude potřebovat k řešení více jak 15s.

Domácí úlohu vypracovávejte, prosím, samostatně a své řešení nikde volně nepublikujte! **V případě odhalení plagiátorství či nedovolené spolupráce nebude udělen zápočet a dále bude zváženo zahájení disciplinárního řízení.**
